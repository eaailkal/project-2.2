Til tonerne af finsk elektronika fræser Kipakee henover de hvide plastikbjerge. Den androgyne tupilak vælter rundt i fulde grønlændere, vrede danskere, og stærke myter. I horisonten flimrer kærligheden henover ophavet. Far Danmark og mor Grønland taler til os alle fra skærmene bag kvinden, der gang på gang viser os nye sider af historien.
Er skilsmissen mellem Danmark og Grønland ulykkelig eller er der mulighed for en forsoning nu -- eller i fremtiden?